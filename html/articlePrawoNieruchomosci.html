<div class="containerCenteredNotFullWidthSmaller paddingMobile">
  <div class="article">
    <div class="col-2">
      <div>
        <section>
          <p>
            Poniżej znajduje się lista zagadnień z Prawa Nieruchomości, w
            których się specjalizujemy:
          </p>
          <ul>
            <li>zasiedzenie własności nieruchomości</li>
            <li>służebności</li>
            <li>eksmisja z lokalu mieszkalnego</li>
            <li>odzyskiwanie nieruchomości</li>
            <li>wynagrodzenie za bezumowne korzystanie</li>
            <li>nakłady na cudzą rzecz (nieruchomość)</li>
            <li>
              ochrona przed naruszaniem prawa własności (powództwo negatoryjne)
            </li>
            <li>zniesienie współwłasności (podział rzeczy wspólnej)</li>
            <li>rozgraniczenie</li>
            <li>ochrona przed bezprawną eksmisją</li>
            <li>inne</li>
          </ul>
        </section>
        &googleSmall&
        <section>
          <span class="phony2">Zasiedzenie nieruchomości</span>
          <p>
            Przejdź na podstronę poświęconą zasiedzeniu nieruchomości:
            <a href="/zasiedzenie-nieruchomosci"
              >Adwokat Kielce Zasiedzenie &#187;</a
            >
          </p>
        </section>
        <section>
          <span class="phony2">Umowa dożywocia</span>
          <p>
            Przejdź na podstronę poświęconą umowie dożywocia:
            <a href="/umowa-dozywocia">Adwokat Kielce umowa dożywocia &#187;</a>
          </p>
        </section>
        <section>
          <h2>Droga konieczna</h2>
          <p>
            Instytucją prawa cywilnego, która często pojawia się w praktyce
            prawniczej i jest sposobem na rozwiązanie problemów związanych z
            korzystaniem z nieruchomości, to służebności. Klienci często pytają
            co zrobić, jakie kroki prawne podjąć, aby uzyskać dostęp do działki
            od strony drogi publicznej, którego ta działka jest pozbawiona. Co
            zrobić, aby uregulować stan prawny znajdujących się na nieruchomości
            słupów energetycznych. Odpowiedzią na te pytania jest instytucja
            służebności: w pierwszym przypadku - drogi koniecznej, a w drugim -
            przesyłu.
          </p>
          <p>
            W polskim systemie prawnym służebności zostały uregulowane w
            przepisach kodeksu cywilnego.
          </p>
          <p>
            Rozwijając w pierwszej kolejności zagadnienie służebności drogi
            koniecznej, należy wskazać, że ustawodawca uregulował tą instytucję
            w art. 145 kodeksu cywilnego, postanawiając, że jeżeli nieruchomość
            nie ma odpowiedniego dostępu do drogi publicznej lub do należących
            do tej nieruchomości budynków gospodarskich, właściciel może żądać
            od właścicieli gruntów sąsiednich ustanowienia za wynagrodzeniem
            potrzebnej służebności drogowej. Z przepisu tego wynika, że
            właścicielowi przysługuje roszczenie o ustanowienie tej służebności.
            Roszczenie to można zaspokoić na dwa sposoby: w drodze umowy stron
            lub orzeczenia sądowego.
          </p>
          <p>
            Najlepszym rozwiązaniem jest uzyskanie porozumienia pomiędzy
            właścicielami nieruchomości, przez które droga konieczna ma
            przebiegać. Jeżeli jednak nie dojdzie do kompromisu, droga ta
            zostanie ustalona w toku postępowania sądowego, jednak pod
            warunkiem, że źródłem roszczenia o ustanowienie drogi koniecznej nie
            jest uzyskanie łatwiejszego dostępu do nieruchomości, lecz drogi
            niezbędnej, zapewniającej dostęp do drogi publicznej, którą może być
            np. droga gminna czy też powiatowa (por. postanowienie SN z dnia 18
            listopada 1998 r. sygn. II CKN 45/98).
          </p>
          <p>
            Należy pamiętać, że dla ustanowienia służebności drogi koniecznej
            niezbędną przesłanką jest, aby dostęp nieruchomości do drogi był
            nieodpowiedni, a dostęp nieodpowiedni jest w sytuacji np. gdy wyjazd
            z nieruchomości przylegającej do drogi publicznej stwarza
            niebezpieczeństwo w ruchu drogowym (postanowienie SN z dnia 7 lipca
            1999r., sygn. II CKN 786/98).
          </p>
          <p>
            W przypadku niemożności uregulowania służebności w drodze umowy
            stron, niezbędne będzie złożenie wniosku do sądu. Sądem właściwym do
            rozpoznania wniosku o ustanowienie służebności drogi koniecznej jest
            zgodnie z art. 608 kodeksu postępowania cywilnego Sąd Rejonowy
            właściwy dla miejsca położenia nieruchomości.
          </p>
        </section>
        <section>
          <h2>Służebność przesyłu</h2>
          <p>
            Służebność przesyłu podobnie jak przedstawiona już służebność drogi
            koniecznej, jest kolejnym z praw na rzeczy cudzej, które ustawodawca
            uregulował w przepisach kodeksu cywilnego.
          </p>
          <p>
            Istota tego ograniczonego prawa rzeczowego ustanowionego przez
            ustawodawcę w art. 305 1 k.c. polega na tym, że nieruchomość można
            obciążyć na rzecz przedsiębiorcy, który zamierza wybudować lub
            którego własność stanowią urządzenia służące do doprowadzania lub
            odprowadzania płynów, pary, gazu, energii elektrycznej oraz inne
            urządzenia podobne, jeżeli wchodzą w skład przedsiębiorstwa, prawem
            polegającym na tym, że przedsiębiorca może korzystać w oznaczonym
            zakresie z nieruchomości obciążonej, zgodnie z przeznaczeniem tych
            urządzeń.
          </p>
          <p>
            Podstawowym sposobem ustanowienia służebności przesyłu jest umowa
            między właścicielem nieruchomości a przedsiębiorcą. Właściciel w
            zamian za ustanowienie służebności przesyłu może żądać odpowiedniego
            wynagrodzenia.
          </p>
          <p>
            W sytuacji gdy przedsiębiorca chce wybudować na cudzej nieruchomości
            urządzenia przesyłowe, bądź znajdują się już one na tej
            nieruchomości w celu ustanowienia służebności przesyłu powinien z
            właścicielem nieruchomości zawrzeć umowę w tym zakresie. Jeżeli
            właściciel nieruchomości odmawia zawarcia umowy, to służebność
            przesyłu może być na żądanie przedsiębiorcy ustanowiona przez sąd,
            za odpowiednim wynagrodzeniem. Wynagrodzenie to jest ustalane sąd,
            przy pomocy powołanego do tego celu biegłego. Takie samo prawo
            przysługuje właścicielowi nieruchomości w razie, gdy przedsiębiorca
            odmawia zawarcia umowy o ustanowienie służebności przesyłu
            koniecznej do korzystania z tych urządzeń przesyłowych.
          </p>
          <p>
            To wynagrodzenie za ustanowienie służebności przesyłu staje się w
            wielu przypadkach jedyną możliwością do uzyskania stosownego
            odszkodowania za ograniczenie prawa własności.
          </p>
          <p>
            Podmiotem, na rzecz którego właściciel nieruchomości ustanawia
            służebność przesyłu może być wyłącznie „przedsiębiorca przesyłowy”,
            który jest właścicielem urządzeń które służą do doprowadzania lub
            odprowadzania płynów, pary, gazu, energii elektrycznej np. słupów i
            linii elektroenergetycznych, wodociągów i gazociągów, w celu
            umożliwienia prowadzenia działalności gospodarczej w zakresie
            zorganizowania sieci urządzeń przesyłowych. W ramach ustanowionej
            służebności przesyłu przedsiębiorca zostaje uprawniony nie tylko do
            wybudowania na cudzym gruncie urządzeń przesyłowych, ale również do
            późniejszej ich eksploatacji, z prawem wstępu na cudzą nieruchomość
            w celu wybudowania urządzeń, a następnie ich konserwacji.
          </p>
        </section>
        <div class="dividerNarrow"></div>
        <section>
          <p>
            Nie znałeś na liście interesującego Cię zagadnienia?<br />
            Zadzwoń lub napisz do nas żeby dowiedzieć się czy możemy pomóc Ci z
            Twoją sprawą.
          </p>
        </section>
      </div>
      <img
        class="responsiveImage noMobile"
        srcset="
          images/prawo-nieruchomosci-350x505.webp 3x,
          images/prawo-nieruchomosci-350x505.webp 2x,
          images/prawo-nieruchomosci-350x505.webp
        "
        src="images/prawo-nieruchomosci-1050x1514.jpeg"
        alt="Stół z mapą nieruchomości na środku"
      />
    </div>
  </div>
</div>
