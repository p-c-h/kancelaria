<div class="containerCenteredNotFullWidthSmaller paddingMobile">
  <div class="article">
    <div class="col-2">
      <div>
        <section>
          <h2>Czym jest umowa dożywocia?</h2>
          <p>
            Zgodnie z art. 908 kodeksu cywilnego przez umowę dożywocia
            właściciel nieruchomości zobowiązuje się przenieść jej własność na
            nabywcę, a nabywca w zamian za przeniesienie własności nieruchomości
            zobowiązuje się zapewnić zbywcy lub osobie mu bliskiej dożywotnie
            utrzymanie. Stronami takiej umowy będą zbywca nieruchomości oraz jej
            nabywca.
          </p>
          <p>
            Przedmiotem zbycia może być każda nieruchomość. Świadczenia, które
            będą przysługiwały dożywotnikowi z tytułu dożywotniego utrzymania
            zwykle szczegółowo określa umowa. W przypadku braku odpowiednich
            postanowień nabywca nieruchomości powinien przyjąć dożywotnika jako
            domownika, dostarczać mu wyżywienia, ubrania, mieszkania, światła i
            opału. Ma również zapewnić mu pomoc i pielęgnowanie w chorobie oraz
            sprawić mu własnym kosztem pogrzeb odpowiadający zwyczajom
            miejscowym. Dożywotnik staje się domownikiem zobowiązanego.
          </p>
        </section>
        &googleSmall&
        <section>
          <h2>Kiedy warto zawrzeć umowę dożywocia?</h2>
          <p>
            W celu uniknięcia ewentualnych sporów pomiędzy ewentualnymi
            spadkobiercami (o sprawach spadkowych pisaliśmy na stronie:
            <a href="/sprawy-spadkowe">sprawy spadkowe Adwokat Kielce</a>) osoby
            starsze, jak również osoby samotne, jeszcze za życia chcą
            rozporządzić swoim majątkiem, którego w większości przypadków
            zasadniczą część stanowi nieruchomość (dom lub mieszkanie). Osoby te
            przenosząc własność nieruchomości np. na jedno z dzieci czy też na
            inną osobę, chcą jednocześnie mieć zapewnione prawo zamieszkiwania w
            tym domu (mieszkaniu) a oprócz tego pomoc w utrzymaniu, w chorobie,
            aby godnie przeżyć starość. Instytucją prawa cywilnego, która
            zrealizuje potrzeby tych osób będzie sporządzenie umowy o dożywocie.
          </p>
        </section>
        <section>
          <h2>Czy da się rozwiązać umowę dożywocia?</h2>
          <p>
            W przypadkach wyjątkowych, gdy pomiędzy zobowiązanym a dożywotnikiem
            wytworzą się takie stosunki, które nie będą pozwalały na dalsze
            bezpośrednie kontakty, umowa dożywocia może być w myśl art. 913 § 2
            kodeksu cywilnego rozwiązana przez sąd. Z żądaniem takim może
            wystąpić zobowiązany z tytułu dożywocia, dożywotnik, który jest
            zbywcą nieruchomości. Orzeczenie uwzględniające żądanie rozwiązania
            umowy dożywocia powoduje, że prawo dożywocia wygasa oraz dochodzi do
            przeniesienie własności nieruchomości z powrotem na dożywotnika.
          </p>
          <p>
            Dożywocie jest prawem obciążającym nieruchomość, majątkowym,
            osobistym, a tym samym niezbywalnym i niedziedzicznym. Przysługuje
            dożywotnio poprzedniemu właścicielowi lub osobie przez niego
            wskazanej. Wygasa ono zawsze wskutek śmierci dożywotnika, a gdy
            zostało ustanowione na rzecz kilku osób, ulega odpowiedniemu
            uszczupleniu w razie śmierci jednej z nich.
          </p>
        </section>
        <section>
          <h2>W jaki sposób zawiera się umowę dożywocia?</h2>
          <p>
            W związku z tym, że przedmiotem umowy dożywocia jest między innymi
            przeniesienie własności nieruchomości, umowa o dożywocie powinna
            zostać zawarta przez notariuszem w formie aktu notarialnego. Prawo
            dożywocia może być ujawnione w księdze wieczystej, podobnie jak
            ograniczone prawo rzeczowe.
          </p>
        </section>
      </div>
      <img
        class="responsiveImage noMobile"
        srcset="
          images/sluzebnosc-dozywocia-350x467.webp 3x,
          images/sluzebnosc-dozywocia-350x467.webp 2x,
          images/sluzebnosc-dozywocia-350x467.webp
        "
        src="images/sluzebnosc-dozywocia-1050x1506.jpeg"
        width="1050"
        height="1506"
        alt="Młody mężczyzna pomaga starszemu mężczyźnie"
      />
    </div>
  </div>
</div>
